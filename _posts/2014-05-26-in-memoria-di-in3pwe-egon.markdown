---
author: IN3DOV
comments: false
date: 2014-05-26 15:01:00+00:00
layout: page
link: https://drc.bz/in-memoria-di-in3pwe-egon/
slug: in-memoria-di-in3pwe-egon
title: In memoria di IN3PWE Egon
wordpress_id: 8412
categories:
- Silent key
---

Sono già passati dieci anni da quel week end di inizio giugno trascorso in compagnia sul monte Altissimo di Nago. Ricordo in particolare il nostro compianto amico Egon, IN3PWE, purtroppo prematuramente scomparso, ricordo il suo sorriso, la sua gioia di stare insieme, di condividere la stessa passione per la radio e la montagna. Due giorni su uno dei luoghi più belli e panoramici della nostra regione, un balcone con un orizzonte infinito, dal lago di Garda alla pianura Padana, dagli Appennini ai ghiacciai dell’Adamello, dal gruppo di Brenta alle dolomiti orientali.  Ricordo il sabato, la nostra attività radio all’aperto su un tavolo nel prato,  in particolare attività in 50 e 144 mhz, poi l’avvicinarsi di un temporale e la corsa nel confortevole rifugio, per continuare i qso anche sulle onde corte. Ma si sa, dopo tante chiacchiere l’appetito si fa sentire e allora la sera mangiammo in allegria, con i piatti preparati da Denny e i suoi collaboratori, il simpatico gestore del rifugio.  Poi, dopo la grappetta finale ancora qualche qso, infine tutti a nanna nel bivacco adiacente al rifugio. La domenica mattina ci accolse un vento gelido e insistente che ci limitò un po’ nelle operazioni,  fino a che, a metà pomeriggio, dopo le foto di rito decidemmo di ritornare al parcheggio.




Magari dal punto di vista radiantistico non sarà stato il massimo, con collegamenti abbastanza normali, ma due giorni divertenti passati tra amici  in compagnia di un indimenticabile amico!     




73 de Gianni IN3GEN




[youtube][https://www.youtube.com/watch?v=25rLpQ_7UE0](https://www.youtube.com/watch?v=25rLpQ_7UE0)[/youtube]
