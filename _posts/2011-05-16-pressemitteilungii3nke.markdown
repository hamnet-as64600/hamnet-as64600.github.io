---
author: IN3DOV
comments: false
date: 2011-05-16 17:49:35+00:00
layout: page
link: https://drc.bz/pressemitteilungii3nke/
slug: pressemitteilungii3nke
title: Pressemitteilung:II3NKE
wordpress_id: 3156
categories:
- Allgemein
---

COMUNICATO STAMPA 

Attivazione Speciale “Base Tuono” 

Il “Radio Club Valsugana-Valsugana Servizio Radio Onlus” organizza nelle giornate di sabato 18 e domenica 19 Giugno 2011 una attivazione speciale con nominativo radioamatoriale II3NKE , presso l’ex base NATO denominata “Base Tuono” , nei pressi di Folgaria (TN) . 

Presso tale sito, recentemente restaurato dal Comune di Folgaria e dalla Provincia Autonoma di Trento, è stata ricreata una sezione di lancio di missili terra-aria “NIKE Hercules” , in dotazione alla NATO nel periodo della Guerra Fredda e dislocati nelle altre undici basi missilistiche dell’Aeronautica Militare presenti nel nord Italia e operative fino alla fine degli anni Sessanta, nell’ambito del sistema di difesa aerea NATO del sud Europa. 

Presso Base Tuono sono presenti tre di questi missili, gli ultimi rimasti in Europa, posizionati sulle rampe di lancio, mentre un quarto missile sarà sezionato e collocato all’interno dell’hangar , per scopi didattici. 

La stazione radio speciale II3NKE sarà gestita dai radioamatori del “Radio Club Valsugana - Valsugana Servizio Radio Onlus” e opererà su tutte le bande radioamatoriali HF/VHF/UHF/SHF in fonia, cw, psk31, nonché aprs e wi-fi. La speciale cartolina QSL creata per l’evento, sarà inviata a tutti i radioamatori che contatteranno la stazione, il QSL manager e altre info saranno disponibili on-line. 

L’attivazione speciale del nominativo II3 NKE si accoda alla “3a Rimpatriata” degli ex militari che hanno prestato servizio presso la “Base Tuono” e le altre basi missilistiche italiane, durante il periodo della Guerra Fredda. 

La stazione radio speciale II3NKE opererà dall’area di controllo , in gergo militare IFC, che sorgeva un tempo sulla sommità del Monte Toraro, a circa 3Km in linea d’aria dall’area di lancio di Base Tuono, dove un tempo sorgeva l’antenna per le comunicazioni radio e i tre radar intercettori che avrebbero guidato i missili NIKE verso il presunto bersaglio. 


[![](https://drc.bz/wp-content/uploads/2011/05/qsl.jpg)](https://drc.bz/wp-content/uploads/2011/05/qsl.jpg) 


 

 


