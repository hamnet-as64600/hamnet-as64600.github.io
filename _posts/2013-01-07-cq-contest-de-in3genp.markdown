---
author: IN3DOV
comments: false
date: 2013-01-07 11:16:15+00:00
layout: page
link: https://drc.bz/cq-contest-de-in3genp/
slug: cq-contest-de-in3genp
title: 'Aktualisierung: CQ Contest de IN3GEN/p'
wordpress_id: 5946
tags:
- Funkamateure stellen sich vor
---

Am letzten Wochenende hat Gianni IN3GEN mit Freunden (IW3AJN Carlo und Ivan) am VHF Contest Romagna als Portabelstation teilgenommen. Hier der Text von Gianni:




Siamo partiti da Trento nel primo pomeriggio di sabato con la macchina di Carlo caricata all’inverosimile con ogni sorta di materiali, attrezzature, apparati e quant’altro può servire, verso il rifugio Serot a 1640 metri.  Il rifugio, gestito in maniera egregia dalla squisita signora Gabriella e dal figlio Roberto, si trova su un’ ampia e soleggiata prateria sul versante sud della catena dei Lagorai dominante la media Valsugana nel comune di Roncegno Terme in provincia di Trento.




 Da subito abbiamo installato, con non poca fatica, l’antenna, una 16jxx nuova fiammante lunga quasi 10 metri! (5 lambda) con relativi cavi rotore tiranti ecc..  Su un tavolo, in un angolo della sala, data la gentile disponibilità di Gabri, abbiamo posizionato gli apparati radio, computer e accessori vari. Finiti i necessari test ci siamo dedicati a rifocillarci con un’ottima cena davanti ad uno scoppiettante caminetto. A fine mangiata non poteva mancare una bella tazza di parampampoli bollente, tipico liquore digestivo del luogo.




L’alba della domenica preannunciava una splendida giornata di sole, già si vedevano luccicare a nord le cime innevate del Lagorai e, dall’altra parte della valle, le cime della catena di Cima Dodici –Ortigara.  Alle nove in punto, dopo naturalmente un’abbondante colazione, abbiamo iniziato con il contest alternandoci io e Carlo alla radio e al computer.  Ivan intanto prezioso collaboratore, faceva la sua parte scattando numerose foto incuriosito dalla nostra strana attività, forse futuro radioamatore? Speriamo di si.  Andiamo avanti tra un qso e l’altro, tra un bicchiere di vino e una spiegazione al curioso di turno fino a che sembra non ci siano più nuovi nominativi in aria.  Alle 15 terminiamo l’attività con 65 qso a log.  Non molti per la verità ma con immancabile divertimento e la voglia di riprovarci ancora  magari con altri om in un contest hf.  Comunque un weekend passato in allegria in un meraviglioso angolo di paradiso.




Grazie a Gabriella, Roberto e Giulia             da IW3AJN Carlo – IN3GEN Gianni – Ivan


[http://www.rifugioserot.eu/](http://www.rifugioserot.eu/)

![Gianni](https://drc.bz/wp-content/uploads/2013/01/Gianni.bmp)


